---
title: "Czech"
draft: false
url: /home
type: pages
layout: homepage
#fa_icon: "fas fa-user"
menu: nav
weight: 10

---
![baner](/images/Eliska_a_Martin2.jpg)

# Vážení milý kamarádi, přátelé, rodiče, příbuzní a známí.

**Rádi bychom Vás přizvali k našemu svatebnímu dni. Budeme se brát 24. srpna v Praze, u nás ve Vršovicích v Planetě ZA.**



## Jak to celé bude probíhat?

Obřad bude ve dvě odpoledne, tak pojďme se sejít o hodinku dřív a přivítat se. Po obřadu následuje klasická objímačka a gratulace, které završí přípitek a proslov. Proslov bude mít rodina, ale kdyby někdo z přátel nám chtěl něco také říct, nechť se nebojí, udělá nám to velikou radost. Jen, prosím, pošli třeba zprávu, že to máš v plánu, ať s tebou počítáme.

Poté následuje chvíle oddechu, kdy můžete něco zakousnout z bufetu, vypít drink a pokecat s kámošem. Dort rozkrojíme kolem páté a pak následuje tancovačka a večírek. To celé bude trvat do desíti do večera, kdy bude k pití pivo, víno a limo. Barmani Vám rádi připraví i jiný drink……..



V deset hodin večer oficiálně skončí svatební den a začíná afterparty na kterou určitě zůstaňte, bude to totiž skvělá jízda. Afterparty se přesune do vnitřního prostoru a po dopití svatebních sudů a vín budou  k dispozici placené drinky na baru Planety ZA, berte to prosím na vědomí a doneste si s sebou hotovost nebo karty.





## Jídlo a pití



Zajišťujeme jídlo, kde se najedí hlavně vegetariáni, ale neurazí se ani masožravci. Jídlo bude formou bufetu a začneme mu holdovat až po všech milých oficiálních částech svatebního dne, tak s tím, prosím, počítej, že když přijdeš na lačno, jídlo bude až někdy k odpoledni…

Na sladkou tečku se můžeš těšit na zakrojení svatebního dortu. Dort pak vytancuješ, takže pohodička.

K pití bude k dispozici pivo, limo a vino po celý den. Ostatní drinky se budou platit na baru. Večer na afterparty budou všechny drinky po vypití zásob placené.



## Dary?

Dary dárečky samozřejmě máme rádi, ale berte v potaz, že toho dost máme a nepotřebujeme další věci a zžitky si umíme nadělit sami. A co se dává  jako svatební dar - mixér? Tak ten si rádi koupíme, ale vybereme si ho raději sami. Takže za dary díky, ale možná bychom nejvíce ocenili příspěvek na tenhle večírek.





## Místo



Planeta ZA je prostor v rámci klubu Ankali. Jedná se o vnitroblok, přístupný z ulice Na Louži. Nejlépe se sem dostaneš tramvají 6, 7, 19 na zastávku Bohemians a pak asi 5 minut pěšky nebo tramvají číslo 22, 13 na Čechovo náměstí a pak asi 3 minuty pěšky.

Kdybys chtěl zanechat uhlíkovou stopu a přijet autem, tak pokud se nebude hrát zrovna fotbal na Slavii, je v ulici hodně míst k zaparkování. O víkendu je to zadarmo, čili auto tam můžeš nechat až do neděle.



## Koho si vzít s sebou 

Pozvánka platí pro konkrétní páry, rodiny a samozřejmě i vaše děti. Prostor není úplně pro děti přizpůsobený, ale i my zde budeme mít Bertičku, takže se vynasnažíme udělat někde v růžku koutek, aby se mohli veselit i oni. Prosím jen své zvířecí mazlíčky nechte doma, neboť jednoho tam budeme mít a nechceme uštěkanou svatbu, dík.

## Dotazy


<form accept-charset="UTF-8" action="https://getform.io/f/BeXgm8dy" method="POST">
    <input type="email" name="email" placeholder="Your Email">
    <input type="text" name="name" placeholder="Your Name">
    <input type="text" name="message" placeholder="Your Message">
    <button type="submit">Send</button>
</form>